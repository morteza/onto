---
layout: post
title:  "آنتولوژی چیست؟"
date:   2013-10-21 15:39:43
date_fa: "۲۱ اکتبر ۲۰۱۳"
date_shamsi: "۲۹ مهر ۱۳۹۲"
categories: intro blog
permalink: /blog/intro/ontology
---

تئوری‌های هوش‌مصنوعی را می‌توان به دو دسته‌ی اصلی قسمت نمود: تئوری‌های مکانیزم و تئوری‌های محتوا. آنتولوژی‌ها در واقع تئوری‌های محتوایی درباره‌ی اشیا، ویژگی‌های آن‌ها و رابطه‌ی ممکن بین آن‌ها در یک حوزه‌ی خاص از دانش هستند. یک آنتولوژی کلمات و ترمینولوژی مناسب را برای توصیف دانش در حوزه‌ای خاص فراهم می‌سازد.

آنتولوژی‌ها نقش‌های مختلفی در سیستم‌های اطلاعاتی، فهم زبان طبیعی و سیستم‌های مبتنی بر دانش دارند. البته باید در نظر داشت تمرکز تحقیقات اخیر حول محور آنتولوژی، ارائه‌ی دانش واقعی (Factual Knowledge) در حوزه‌ای خاص است، چرا که از این نوع دانش می‌توان در فهم زبان طبیعی استفاده نمود. با این حال دسته‌ی دیگری از کاربردهای آنتولوژی هستند که برای به اشتراک‌گذاری دانش در سیستم‌های مبتنی بر دانش استفاده می‌شوند (مانند به اشتراگ‌گذاری استراتژی‌های استنتاج و متودهای حل مساله). 

در نهایت شاید بتوان آنتولوژی را به این صورت تعریف نمود: **آنتولوژی یک مجموعه خصوصیات، رسمی‌تر از زبان طبیعی انسان، برای توصیفِ درک یک چیز (و شناخت آن؟) است.**

---
در **آنتو**، *انباره‌ی مهندسی دانش، آنتولوژی و سیستم‌های مبتنی بر دانش*، نقش آنتولوژی در توصیف ساختار دانش و به اشتراک‌گذاری دانش بررسی خواهد شد.