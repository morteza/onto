---
layout: post
title:  "سیستم‌خبره چیست؟"
date:   2013-10-22 00:02:43
date\_fa: "۲۲ اکتبر ۲۰۱۳"
date\_shamsi: "۳۰ مهر ۱۳۹۲"
categories: intro blog
permalink: /blog/intro/expert\_system
---

سیستم‌خبره‌ی مبتنی بر دانش، از دانش انسانی برای حل مسائلی که در حالت عادی نیاز به هوش انسان خبره دارند، استفاده می‌کنند. این ابزار دانش خبره‌ی انسانی را به صورت دیتا و قواعد در کامیپوتر ذخیره می‌سازند. این قواعد و دیتاها در هنگامی که نیاز به حل مسله در حوزه‌ی موردنظر است، مورد استفاده قرار می‌گیرند. برنامه‌های کامپیوتری معمول، برای انجام یک وظیفه از منطق تصمیم‌گیری مرسوم استفاده می‌کنند؛ شامل دانش بسیار کمی در حد الگوریتمی برای حل آن مسله‌ی خاص و محدودیت‌های لازم برای اجرای الگوریتم. این دانش اندک غالباً به صورت کدهای نرم‌افزاری در دل ابزار قرار دارد و در صورت تغییر نیاز به تغییر و آماده‌سازی دوباره‌ی کل ابزار است.

![نمودار یک سیستم خبره][image-1]

سیستم‌های خبره مبتنی بر دانش، به اختصار سیستم خبره، بخش‌های کوچکی از دانش غیردقیق انسانی در حوزه‌ای خاص را در پایگاه‌دانش ذخیره می‌سازند، و با تکنیک‌های استنتاج منطقی از بخش مفید و مرتبط آن‌ها برای حل مسله استفاده می‌کنند. از این دانش می‌توان برای حل مسله‌ای متفاوت در حوزه‌ی مورد نظر نیز استفاده نمود، در صورتی که در نرم‌افزارهای مرسوم نیاز به برنامه‌نویسی مجدد است. توانایی توصیف و ارائه روش استنتاج برای رسیدن به پاسخ در این سیستم‌ها، و همچنین توانایی در نظر گرفتن حدی از اطمینان یا عدم‌قطعیت در سیستم‌های خبره، از ویژگی‌های دیگر آن‌هاست که در روش‌های مرسوم برنامه‌نویسی فراهم نیست.

[image-1]:	/images/2013-10-22-expert-system-diagram.png