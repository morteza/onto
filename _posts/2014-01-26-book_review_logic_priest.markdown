---
layout: post
title:  "کتاب: مقدمه‌ای بسیار کوتاه بر منطق"
date:   2014-01-26 20:44:49
date_fa: "۲۵ ژانویه ۲۰۱۴"
date_shamsi: "۶ بهمن ۱۳۹۲"
categories: review blog
permalink: /blog/review/book_priest_logic
---

منطق در کنار ریاضیات و فلسفه، قدیمی‌ترین و در در عین حال از مدرن‌ترین دانش‌های بشری است. در مهندسی دانش، استنتاج منطقی در کنار بنیان‌های فلسفی و مدل‌های ریاضی نقش اساسی در روش‌های پردازش اطلاعات و دانش دارد. بخش عمده‌ای از روش‌های رسمی و معنایی در هوش‌مصنوعی نیز به طور عمده به منطق (به خصوص منطق‌های درجه‌ی اول، توصیفی، فازی، و گزاره‌ها) می‌پردازد.


![عکس جلد کتاب](/images/2014-01-26-logic_book_cover.jpg)

کتاب [«منطق: مقدمه‌ای بسیار کوتاه»](http://ukcatalogue.oup.com/product/9780192893208.do#) نوشته‌ی گراهام پریست (سال ۲۰۰۰، انتشارات دانشگاه اکسفورد)، دید کلی و مناسب به افرادی می‌دهد که درگیر موضوع منطق نبوده‌اند، با این حال به آن برای بازنمایی و مهندسی دانش نیازمند هستند. کتاب به زبانی ساده، توسط استاد فلسفه، نه‌تنها به منطق‌های کلاسیک (و پرکاربرد در علوم کامپیوتر) مانند منطق درجه اول و گزاره‌ای می‌پردازند، بلکه در ادامه مفاهیم مدرن‌تر منطق مانند مُدال‌ها، شرط و قاعده، زمان، منطق احتمالات، تئوری تصمیم و دیگر موارد را نیز معرفی خواهد نمود. 

ساختار منظم کتاب، متن ساده و آموزشی، و زبان ریاضی‌وار (هر چند ساده) مورد استفاده در متن از ویژگی‌های مثبت کتاب است. با توجه به حجم کم کتاب (حدود ۱۶۰ صفحه)، در فصل چهاردهم کتاب منابع بیش‌تر و جزیی‌تر در هر فصل کتاب ارائه شده است.

این کتاب با ترجمه‌ی فارسی نیز، با نام [«منطق» (مجموعه کتاب‌های مختصر و مفید) ](http://nashremahi.com/book/297)ترجمه‌ی بهرام اسدیان، توسط انتشارات ماهی منتشر شده است.
